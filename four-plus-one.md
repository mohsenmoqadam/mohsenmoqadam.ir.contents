---
title: "چهار بعلاوه یک چیه باز؟"
date: 2020-04-15T14:33:32-04:00
draft: true
tags: ["4+1", "FourPlusOneView", "معماری نرم افزار", "مهندسی نرم افزار", "MohsenMoqadam", "UML", "آموزش"]
---
توی این پست می خواهیم با هم بصورت خلاصه راجع به مدل ‍‍‍`1+4` یاد بگیریم. من از این مدل برای توصیف معماری نرم افزار خیلی استفاده می کنم و به نظرم برای نرم افزارهای توزیع شده خیلی مفیده. قبل از اینکه شروع کنیم باید یه نکته را یادآوری کنم و اونم اینه که `1+4` یک مدل هستش و این یعنی اینکه از توصیف و تشریح جزئیات توی مدل پرهیز میشه و `1+4` تلاش میکنه روی اصولی متمرکز بمونه که به کمکش همه ي ذینفع های پروژه نرم افزاری به سادگی به درک مشترک از معماری نرم افزار برسن. اما ذینفع ها از نگاه `1+4` عبارتند از: کاربر نهایی، توسعه دهندگان نرم افزار یا همون برنامه نویسای خودمون، مهندسای سیستم و مدیر پروژه.

همونطوری که از اسم مدل مشخصه ما احتمالا با ۵ تا (`1+4`) موجودیت سروکار خواهیم داشت. مدل پیشنهاد میکنه هر چهار تا از این موجودیت ها را به عنوان دید یا `View` در نظر بگیریم. عدد `4` که توی نام مدل هستش هم بهین خاطره و اشاره به چهار دید مختلف داره. این دیدها عبارتند از:

{{< highlight sh "linenos=table,linenostart=1" >}}
Logical View
Process View
Development | Implementation View
Physical | Deployment  View
{{< /highlight >}}

حالا بریم سراغ اون `1` ی که توی نام مدل هست. توقع اینه که باید چیزی متفاوت از دید یا `View` باشه! هنوز برای من پذیرش اینکه آیا اون `1` واقعا `View` هست یا نه اتفاق نیفتاده. توی خیلی از منابع اونم `View` در نظر میگیرن اما بنظر من چیزی متفاوت از `View` هستش. اسمش`Scenario` هست و کمک میکنه تا ذینفع ها با استفاده از `Use-Case` ها یا سناریوها به درک بهتری از مولفه های معماری رسیده و متعاقبا ارزیابی کارایی بهتری از معماری پیشنهادی برسند. 

حالا بریم و دقیق تر با اون  اون چهار تا دید (که مرتبط با عدد `4` توی نام مدل هستن) آشنا بشیم:

`Logical View:`
این دید با فیچرها یا قابلیت هایی که سیستم به کاربر نهایی یا `End-User` ارائه میکنه، سروکار داره. برای نمایش این `View` دیاگرام های `Class` و `State` از `UML` بهترین انتخابن.

`Process View`:
این دید با مسائل مرتبط با دینامیک سیستم سروکار داره، دقیقا همون چیزهایی که ما توی `Run-Time` داریم. توی این دید ما روی مسائلی مانند: همزمانی، توزیع شدگی، یکپارچگی، کارایی، مقیاس پذیری، تاب آوری در برابر خطا،  تاب آوری در برابر بار و … تمرکز داریم. برای نمایش این دید دیاگرام های `Sequence` ، `Communication`  و `Activity` از `UML` مناسبن

`Development` | `Implementation View`:
دید توسعه یا پیاده سازی به معماری از نگاه برنامه نویس تمرکز داره. برای نمایش این دید میتونیم از دیاگرام های  `Component` و `System` از `UML` بهره گرفت.

`Physical` | `Deployment View`:
دید استقرار هم معماری را از نگاه مهندس سیستم یا `SysAdmin` خودمون توصیف میکنه. دیاگرام `Deployment` از `UML` برای این بخش کاربرد زیادی داره. معمولا `SysAdmin` ها میخوان بدونن سرویس ها روی چه پورت هایی با هم ارتباط میگیرن. مسیر جریان داده ها چیه، یکپارچه شدن قابلیت های جدید، تست و استقرارشون چطور انجام میشه و البته چیزهای دیگه…

حالا بریم سراغ چندتا `Best-Practice`:

اول اینکه باز تاکید می کنم ما با استفاده از `1+4` داریم معماری را مدل می کنیم و مدل اسمش روشه نباید توقع جزئیات داشت، چرا که جزئیات جلوی رسیدن ذینفع ها به درک مشترک را خواهد گرفت.

لازمه ذینفع ها شناختی از `UML` و دیاگرام های مرتبط با خودشون داشته باشن.

اگه معماری از مولفه هایی تشکیل شده که اون مولفه ها پیچیدگی دارن براشون بهتره`1+4` مستقل طراحی شه. اما نباید جزئیات مولفه ها توی مدل اصلی مطرح شه.

بهتره همیشه قبل از هر اقدامی `1+4` محصول را آماده  کنیم و بعنوان یک سند بالادستی همه طرفین یهش متعهد باشم. متاسفانه خیلی وقت های بنا به n دلیل از این کار طفره میریم اما باید بدونیم این سند خیلی خیلی کمک میکنه طرفین به حاشیه یا بیراهه نرن.


